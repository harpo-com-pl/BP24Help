== Synchronizacja danych BraillePen24 ==
Dane dotyczące e-maili, kontaktów, kalendarzy, zadań i notatek w BraillePen24 mogą być synchronizowane z kontem Google Mail lub IMAP. Umożliwia to łatwy dostęp do e-maili i notatek w każdej chwili, bez potrzeby korzystania z aplikacji smartfona (w tym przypadku musiałbyś włączyć oba urządzenia, poczekać na ich połączenie i w końcu przejść do aplikacji Mail lub Notes na swoim telefonie – w BraillePen24 wystarczy przełączyć urządzenie w tryb aplikacji, aby móc przeglądać istniejące notatki czy wiadomości lub pisać nowe).Aby przeprowadzić synchronizację, musisz użyć aplikacji BraillePenSync dostępnej w Apple AppStore lub Google Play Store.Przed użyciem aplikacji należy ją skonfigurować:
W aplikacji BraillePenSync na smartfonie zdefiniuj swoje konta (na przykład konto Google), podając adres e-mail, nazwę serwera, nazwę użytkownika, hasło.
Połącz się z BraillePen24 opcją „Wybierz urządzenie” z listy, na której rozpoznasz swoje urządzenie po numerze seryjnym. BraillePen24 musi być włączony podczas tego procesu. Wybierz jedno (zwykle jedyne, chyba że sąsiedzi również używają BraillePen).
Gdy połączenia są już zdefiniowane, nie musisz się martwić o aplikację BraillePenSync na swoim telefonie. Może ona działać w tle. Po ponownym uruchomieniu telefonu np. wskutek wyładowania baterii, musisz upewnić się, czy aplikacja ta działa nadal.
Synchronizacja danych z serwerem jest aktywowana z poziomu BraillePen24:
Gdy jesteś w menu „E-Mail”, „Kalendarz” lub „Notatki” - naciśnij Spacja-S, aby zsynchronizować konta (utworzy to konta, które wcześniej nie istniały na urządzeniu). Musisz to zrobić tylko raz. Zwykle robisz to tylko wtedy, gdy dodałeś nowe konto lub zmieniłeś istniejące konta w aplikacji BraillePenSync. Synchronizację można przerwać naciskając Spacja + C.
Od tego momentu zsynchronizowane konta będą wymieniać zawartość danych (między urządzeniem a serwerem) za każdym razem, gdy użyjesz skrótu Spacja-s. Jeśli chcesz zsynchronizować tylko jedno lub kilka kont, możesz wyłączyć synchronizację dla wszystkich innych kont w aplikacji BraillePenSync.
Za każdym razem, gdy BraillePen24 łączy się z aplikacją BraillePenSync, czas systemowy BraillePen24 jest synchronizowany z czasem telefonu (chyba, że w menu Ustawienia wyłączono synchronizację czasu).Należy pamiętać, że jeśli masz dużą liczbę wiadomości lub notatek i/lub jeśli Twoje notatki są długie, możesz  czekać do godziny na pełną synchronizację (zdarza się to przy pierwszej synchronizacji notatek). Proszę nie przerywać procesu pochopnie.Pamiętaj również o ustawieniu czasu uśpienia wystarczająco długiego dla pierwszej synchronizacji, żeby nie była przerywana przez automatyczne wyłączanie się urządzenia.
Kiedy chcesz usunąć wiadomość lub notatkę z urządzenia, możesz użyć polecenia Spacja-d na tytule notatki gdy jesteś na liście notatek. Ta wiadomość lub notatka zostanie usunięta z Twojego urządzenia i po kolejnej synchronizacji również z serwera.
Pamiętaj, że jeśli synchronizacja zostanie przerwana (np. skrótem Space-C lub przez utratę połączenia z Internetem), dane mogą być niekompletne. Jeśli podejrzewasz taką sytuację, powinieneś powtórzyć pełną synchronizację.
Jeśli masz konto, które jest nieaktualne lub nieużywane w bieżącym kontekście, możesz przejść do aplikacji BraillePenSync24 i dezaktywować konto. Nie będzie ono wtedy synchronizowane, ale będzie gotowe do ponownego włączenia później.
