== Krawędź tylna ==
Przycisk zasilania znajduje się na tylnej krawędzi po prawej stronie urządzenia. Aby włączyć lub wyłączyć urządzenie, przytrzymaj ten przycisk przez około 3 sekundy. BraillePen24 potwierdzi dźwiękiem uruchomienie lub wyłączenie. Słowo „start...” pojawi się na wyświetlaczu brajlowskim podczas procesu uruchamiania.Przycisk zasilania służy również do resetowania BraillePen24 (po naciśnięciu i przytrzymaniu przez około 15 sekund). Ta funkcja jest pomocna w przypadku rzadkiego wystąpienia błędu oprogramowania urządzenia lub jeśli użytkownik zgubił się podczas nawigowania w menu.
Na tylnej krawędzi po lewej stronie przycisku zasilania znajduje się przełącznik Aplikacja/Terminal. Przesuń go w lewo, aby używać urządzenia z dowolnym czytnikiem ekranu (screen readerem - mobilnym lub PC). Przesuń go w prawo (bliżej przycisku zasilania), aby korzystać z aplikacji zawartych w BraillePen24.
Po środku tylnej krawędzi znajduje się przełącznik wyłącz dźwięki, który tłumi wszystkie dźwięki sygnalizacyjne wydobywające się z urządzenia (po przesunięciu go w lewo). Zwykłe działanie z dźwiękami ma miejsce po przesunięciu wyłącznika dźwięków w prawo.
Gdy aktywujesz tryb bez dźwięków (przełącznik w lewo), poczujesz wibrację jako potwierdzenie. W tym trybie wszystkie sygnały są przekazywane przez wibracje zamiast dźwięków.
Skrajnie, po lewej stronie tylnej krawędzi znajdziesz owalny port USB-C. Użyj kabla dostarczonego wraz z BraillePen24 do podłączenia urządzenia do PC do ładowania.
Obok portu USB-C znajduje się gniazdo karty microSD. Na karcie SD możesz nagrywać książki w plikach. Akceptowane formaty plików książek to .txt i .brf. Format .brf jest najbardziej odpowiedni do czytania książek. Patrz – rozdział poświęcony plikom na karcie poniżej.
